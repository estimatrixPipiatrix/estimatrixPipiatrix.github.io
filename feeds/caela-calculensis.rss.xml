<?xml version="1.0" encoding="utf-8"?>
<rss version="2.0"><channel><title>noctua Minervae - Caela Calculensis</title><link>https://estimatrixPipiatrix.github.io/</link><description></description><lastBuildDate>Fri, 12 Aug 2022 00:00:00 -0400</lastBuildDate><item><title>de auctrice</title><link>https://estimatrixPipiatrix.github.io/de%20auctrice.html</link><description>&lt;p&gt;&lt;img align=right src="images/me-summer-2022.jpg" width=150/&gt;&lt;/p&gt;
&lt;p&gt;Salvē! Vulgō «Kayla Lewis» mihi nōmen est. Aliīs suadeō dē quō modō optimē jūdicia suā facere possint. Hōc in sitū varia scrībō quae ad hoc argumentum pertinent: fābulās fictās et dē vītā meā, commentatiōnes dē physicā aliīsve scientiīs: breviter, dē omnibus quae mē dēlectant! &lt;/p&gt;
&lt;p&gt;Mox apud &lt;a href="https://www.patreon.com/"&gt;Patreon&lt;/a&gt; scrībam; sī velīs, paucīs dollariīs prō rē ibi creātā, operam meam sustinēre poteris. Quicquid ibi scrīpserō etiam clārē recitābō.&lt;/p&gt;
&lt;p&gt;Sī operam hujus diāriī sustinēre velīs, potes apud Venmo meum &lt;a href="https://venmo.com/code?user_id=3606515453789767268&amp;amp;created=1660699672.338203&amp;amp;printed=1"&gt;@thedecisionblog&lt;/a&gt;&lt;/p&gt;
&lt;p&gt;Etiam mē sequī potes apud Pīpiātōrium &lt;a href="https://twitter.com/Calculensis"&gt;@Calculensis&lt;/a&gt;.&lt;/p&gt;
&lt;p&gt;Habēsne quaestiōnēs? Litterās hīc mitte:&lt;/p&gt;
&lt;p&gt;&lt;a href="mailto:kaylalewis@noctuaminervae.com"&gt;kaylalewis@noctuaminervae.com&lt;/a&gt;&lt;/p&gt;</description><dc:creator xmlns:dc="http://purl.org/dc/elements/1.1/">Caela Calculensis</dc:creator><pubDate>Fri, 12 Aug 2022 00:00:00 -0400</pubDate><guid isPermaLink="false">tag:estimatrixpipiatrix.github.io,2022-08-12:/de auctrice.html</guid><category>de auctrīce</category></item><item><title>femina in turre</title><link>https://estimatrixPipiatrix.github.io/femina%20in%20turre.html</link><description>&lt;p&gt;&lt;img align=right src="images/turris.jpg" width="200"/&gt;&lt;/p&gt;
&lt;p&gt;Ōlim fuit fēmina, nōmine Carolīna, quae in turre includēbātur, sed haec turris saltem bona erat: Gausapīna balneāria multa molliaque erant, māchina expressa caffeāria erat, et librī optimī! Quōdam diē spatium sēcrētum invēnit sub gausapīnīs, quod librum magnum pulvere tēctum continuit. Cum hunc librum legere coepit, Carolīna stupuit quia longa fābula, quae inerat, dē hāc turre ipsā erat!&lt;/p&gt;
&lt;p&gt;Plūrimās post diēs multumque expressārum, ad fīnem librī Carolīna pervēnit didiceratque turrem aedificātam fuisse a diīs ut quandam deam inclūderent, cujus memoriae ab eīsdem etiam ablātae erant. Illa dea autem in turre librum quendam cēlāverat in locum tam obscūrum ut nūllus deus eum invenīre posset. Quin etiam in pāginā ultimā erat sententia magica, quae memoriās deae redderet dummodo dea ipsa eam recitāret.&lt;/p&gt;
&lt;p&gt;«Quidnam!», Carolīna reputāvit. «Haud crēdere possum mē deam esse tantum quod aliquī liber ita dīcit! Aliā ex parte,» pergēbat ea, «id explicāre possit cūr memoriae meae tam nūbilōsae sunt.» Deinde mīrābātur num sī, illā sententiā magicā legendā memoriās suās mūtāret, eadem fēmina remanēret. Postrēmō, illa turris locus malus haud erat. Fortasse hōc in statū praesentī laetior esset quam ut dea foret.&lt;/p&gt;
&lt;p&gt;Quamquam hae cōgitātiōnēs obstābant, Carolīna sententiam clārē legēbat posteāque scīvit tandem quae quālisque fuit ipsa. Utrum eadem fēmina jam esset annōn quis dīcere posset? Sed liberāta est; potestātibus suīs eī nōtīs, Carolīna discēdit et māchinam expressam sēcum tulit.&lt;/p&gt;
&lt;p&gt;&lt;a href="https://twitter.com/Calculensis/status/1558153345470287875?s=20&amp;amp;t=vKyJYyu6jnD4DhGQgm3_ew"&gt;dissere apud Pīpiātōrium&lt;/a&gt;&lt;/p&gt;</description><dc:creator xmlns:dc="http://purl.org/dc/elements/1.1/">Caela Calculensis</dc:creator><pubDate>Fri, 12 Aug 2022 00:00:00 -0400</pubDate><guid isPermaLink="false">tag:estimatrixpipiatrix.github.io,2022-08-12:/femina in turre.html</guid><category>fābulae</category></item><item><title>cortina magica</title><link>https://estimatrixPipiatrix.github.io/cort%C4%ABna%20magica.html</link><description>&lt;p&gt;&lt;img align=right src="images/cortina.jpg" width=150/&gt;&lt;/p&gt;
&lt;p&gt;Flōrentīna tot persevērāns erat ut, quaerēns līneam margarītārum (cāsū ab amīcā dēmissam), in puteum altum dēsiluit et paene āere dēficientī est mersa. Ornāmentum autem amīcae suae recēpit. Fāma illīus gestī per tōtum oppidum dīvulgāta est.&lt;/p&gt;
&lt;p&gt;Quōdam nocte hibernō, Flōrentīna domī apud fenestram sedēbat pōtum socolātae calidae lībāns, cum cicōnia alba ad fenestram volāret. Ānulum rostrō suō portābat; illō in fenestrae līmine dēpositō, cicōnia in caelum noctis rēgressa est. Flōrentīna fenestram aperuit, ānulum cēpit, et nōn longum tempus erat priusquam in digitō posuit. Quō factō, subitō ēvānuit.&lt;/p&gt;
&lt;p&gt;Invēnit sē in magnō conclāvī parietibus saxeīs, quī multum pluteōrum lagēnīs mīrōrum chēmicōrum plēnīs habēbant. Vitrum fractum erat in solō, quasi calamitās alicujus generis ēvenīret. Per fenestram sōlam ventus frīgidus flābat, et in conclāvis centrō cortīna ferrea erat quā liquidum viride bulliēbat.&lt;/p&gt;
&lt;p&gt;Flōrentīna prīmō stupefacta animum collēgit, liquidum in cortīnā intuēns. “Cuius est hic ānulus?” susurrāvit et, ecce, imāgō alicujus feminae, rubrīs capillīs, in liquidō statim fōrmavīt. “Mīrum'st!” reputāvit illa attonita. Deinde “Ubi,” inquit clārē, “iam est haec fēmina?” Deinde imāgō eaedem cicōniae praebita est, quae anteā ānulum obtulerat. Intereā cicōnia ipsa in fenestram pervēnerat ubi omnia spectāns stābat.&lt;/p&gt;
&lt;p&gt;Fulgōre perspicientiae, in mentem ejus vēnit ut fēmina rubrīs capillīs maga fuisset quae sē in cicōniae fōrmam mūtāvisset.  “Acciditne ut fōrmam tuam mūtāris?” Flōrentīna cicōniae inquit. Cicōnia nihil dīxit, sed lentē velut trīstis adnuit. Quid facere puella nōn cēpit et, cum in cōgitātiōne distractā ānulum removēret, subitō ēvanuit domīque rūrsus sē invēnit. Experīmentīs haec didicit: Cum ānulum imposuit, in conclāve strīgae transportāta sit; cum remōvit, appāruit in locum quō in mente novissimē habuisset.&lt;/p&gt;
&lt;p&gt;In oppidulō vīcīnō erat magus sevērus quī numquam sermōnem quibuscumque habēre voluit. Posterō diē, Flōrentīna ad hoc oppidulum ambulāvit atque hunc magum accessit. “Ignōsce mihi, obsecrō, sed sī homō in fōrmam cuiusdam animālis transformētur, quomodō tāle incantāmentum retexerētur?” At magus: “Tantum ūna via est: Auctōrem ipsum illae magicae interficere. Iam abī aut ego tē in rānam mūtābō!”&lt;/p&gt;
&lt;p&gt;Flōrentīna tristissima ad domum rediit, nesciēns quid jam faceret, sed subitō cōnsilium cēpit ānulumque in digitō rūrsus posuit. Apud conclāve iterum, Flōrentīna rēctē ad cortīnam īvit clāmāvitque “Demonstrā mihi aliquid quod vītam mortuīs reddere potest!” Hīs verbīs dictīs, imāgō ex liquidō viride orta est dē amulētō pendentī in aliquō locō tenebrīs plēnō. Illa temerāria hunc locum in mente tenēbat ānulumque remōvit, et apud amulētum transportāta est, ubi citō amulētum cēpit ānulumque in digitō reddit. Fēlīciter, tūta in strīgae conclavī cum amulētō reversa est.&lt;/p&gt;
&lt;p&gt;Quōdam diē posteā, puella piscēs venēnātōs cicōniae obtulit et hōc modō eam interfēcit. Incantāmentō sīc retextō, cicōnia in fēminam mortuam capillīs rubrīs transformāvit et Flōrentīna amulētum in collō eius posuit. Amulētum cum lūce ardēre coepit et fēmina oculōs suōs aperuit! Ob tristitiam et laetitiam ambās plōrāns, fēmina bracchia sua circum puellam iēcit grātiāsque profūsē eī ēgit. Deinde puella ad strīgam: “Cur mihi et nōn aliō hominī ānulum dedistī?” At cui fēmina subrīdēns: “Putābam, sī haec puella post ornāmentum aliēnum in puteō dēsiluerit, quae nōn faceret ut hominem servāret?”&lt;/p&gt;
&lt;p&gt;Intereā alicubi Orcī, Plūtō Proserpinae: “Corculum meum, ubi est illud amulētum? Movistīne id rūrsus?”&lt;/p&gt;
&lt;p&gt;&lt;a href="https://twitter.com/Calculensis/status/1558153345470287875?s=20&amp;amp;t=vKyJYyu6jnD4DhGQgm3_ew"&gt;dissere apud Pīpiātōrium&lt;/a&gt;&lt;/p&gt;</description><dc:creator xmlns:dc="http://purl.org/dc/elements/1.1/">Caela Calculensis</dc:creator><pubDate>Sun, 17 Jul 2022 00:00:00 -0400</pubDate><guid isPermaLink="false">tag:estimatrixpipiatrix.github.io,2022-07-17:/cortīna magica.html</guid><category>fābulae</category></item><item><title>grampus</title><link>https://estimatrixPipiatrix.github.io/grampus.html</link><description>&lt;p&gt;&lt;img align=right src="images/grampus.jpg" width="200"/&gt;&lt;/p&gt;
&lt;p&gt;Multum nautārum in puppe stābant putantēs quid iam facere possent. Nam paulō ante flagellum quaerēns lōlīginis&lt;sup id="fnref:1"&gt;&lt;a class="footnote-ref" href="#fn:1"&gt;1&lt;/a&gt;&lt;/sup&gt; ingentis ex undīs atrīs virum miserum ē prōrā rapuerat, cujus ululātūs in mare eum secūtī erant. “Precēs,” inquit ūnus nauta, “ad Neptūnum offerre dēbēmus.” Alius dīxit “Aliquis deōs offendit. Necesse est eum sorte&lt;sup id="fnref:2"&gt;&lt;a class="footnote-ref" href="#fn:2"&gt;2&lt;/a&gt;&lt;/sup&gt; invenīre et nōs ex illō expurgēre, aliter certē ille nefārium nōbīs reveniat!”&lt;/p&gt;
&lt;p&gt;Posteā nauta nōmine Decebal vōcem fēminae in mente audīre coepit: “Decebal, sciō cum vōcem meam audiās, semper ipsum insānīre putās, sed hoc tempus magnī est tē mē auscultāre.” Cui Decebal: “Nē iterum fīat! Māne medicāmentum meum sūmere dēbuī!” Vōx perrēxit, “Neptūnus hodiē occupātus est, et nisi mē auscultāveris, vōs omnēs ad ūnum perītī eritis!” Deinde, Decebal digitōs in auribus posuit et magnā vōce clāmāvit “Tē audīre nōn possum!” Vōx fēminae suspīrāvit et “Digitōs in auribus pōnere nōn prōderis,” inquit, “quod in mente tuā loquor.”&lt;/p&gt;
&lt;p&gt;Subitō undae displōduērunt multīs flagellīs nautās petentibus; nautae perterritī hūc illūc currēbant. Ūnus ē pede pendēbat, alius per āerem in faucēs lōlīginis iactus est. Deinde lōlīgō impetum in nāvem ipsam fēcit, flagellīs circum alveum&lt;sup id="fnref:3"&gt;&lt;a class="footnote-ref" href="#fn:3"&gt;3&lt;/a&gt;&lt;/sup&gt; implicātīs ūnōque flagellō mālum frangēntī. Vōx in capite Decebalis “Decebal!” iterum iterumque clāmāvit. At cui tandem Decebal “Fīat! Quid mē facere vīs?!” Decebalī vōx: “Claudē oculōs tuōs et mē vidēre poteris. Repete accūrātē verba mea movēque manūs tuās sīcut meās.” Chaō&lt;sup id="fnref:4"&gt;&lt;a class="footnote-ref" href="#fn:4"&gt;4&lt;/a&gt;&lt;/sup&gt; ubīque, Decebal vōcī pāruit lābrīs moventibus manibusque suīs fōrmās in āere pingentibus. Ecce, vestīgia lūcis digitōs secuta erant et undae maris tranquillāre vidēbantur.&lt;/p&gt;
&lt;p&gt;Repente magnō clāmōre delphīnus ingēns ē mare ēmersit et tōtō corpore suō impetum in lōlīginem fēcit. Velut dracō et elephantus in proeliō mortiferō inter sē pugnantēs, lōlīgō bracchia circum delphīnum contraxit et delphīnus dentēs in lōlīginem dēfīxit. Per longum tempus rēs ita sē habēbat, dōnec tandem ambō sub fluctibus mersī sunt. Diū autem delphīnus sōlus appāruit lentēque ē cōnspectū natābat. Gubernātor “Arrrr!&lt;sup id="fnref:5"&gt;&lt;a class="footnote-ref" href="#fn:5"&gt;5&lt;/a&gt;&lt;/sup&gt; Ille delphīnus,” inquit, “Grampus appellātur et piscem mājōrem pol numquam anteā vīdī! Illa bēstia vītās nostrās servāvit!”&lt;/p&gt;
&lt;p&gt;Decebal attonitus vōcem rogāvit “Quis es tū?” At cui vōx fēminae “Nōmen mihi est Psychē.”&lt;/p&gt;
&lt;p&gt;&lt;a href="https://twitter.com/Calculensis/status/1558153345470287875?s=20&amp;amp;t=vKyJYyu6jnD4DhGQgm3_ew"&gt;dissere apud Pīpiātōrium&lt;/a&gt;&lt;/p&gt;
&lt;div class="footnote"&gt;
&lt;hr&gt;
&lt;ol&gt;
&lt;li id="fn:1"&gt;
&lt;p&gt;Lōlīgō (-inis f) bēstia maris est, quae longum corpus octōque bracchia habet.&amp;#160;&lt;a class="footnote-backref" href="#fnref:1" title="Jump back to footnote 1 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;li id="fn:2"&gt;
&lt;p&gt;Sorte: Quandō hominēs sūmunt partēs strāmentī aut aleam iaciunt ut aliquem ēligant.&amp;#160;&lt;a class="footnote-backref" href="#fnref:2" title="Jump back to footnote 2 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;li id="fn:3"&gt;
&lt;p&gt;Alveus (-ī m) pars exterior nāvis est.&amp;#160;&lt;a class="footnote-backref" href="#fnref:3" title="Jump back to footnote 3 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;li id="fn:4"&gt;
&lt;p&gt;Chaos (chaī -n) contra ordinem est.&amp;#160;&lt;a class="footnote-backref" href="#fnref:4" title="Jump back to footnote 4 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;li id="fn:5"&gt;
&lt;p&gt;"Arrrr!" est sonitus, quem pīrātae facere solent.&amp;#160;&lt;a class="footnote-backref" href="#fnref:5" title="Jump back to footnote 5 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;/ol&gt;
&lt;/div&gt;</description><dc:creator xmlns:dc="http://purl.org/dc/elements/1.1/">Caela Calculensis</dc:creator><pubDate>Mon, 11 Jul 2022 00:00:00 -0400</pubDate><guid isPermaLink="false">tag:estimatrixpipiatrix.github.io,2022-07-11:/grampus.html</guid><category>fābulae</category></item><item><title>lapis electricus</title><link>https://estimatrixPipiatrix.github.io/lapis%20%C4%93lectricus.html</link><description>&lt;p&gt;&lt;img align=right src="images/lapis.jpg" width="200"/&gt;&lt;/p&gt;
&lt;p&gt;Ōlim erat oppidum nōmine Fidēs, quod paene ā dracōne dēlētum erat, sed acūtō tempore ā magō potentī servātum est. Ille autem prō pensiōne aliquōs capillōs Cerberī poposcit, sine quibus magus minātus est eum revēnisse oppidumque ipse vastāvisse. Cum Cerberus saeva rēs Inferōrum esset, et praetereā nūllus vīvōrum in illō locō permitterētur, nēmō Fideī quid facere scīvit.&lt;/p&gt;
&lt;p&gt;Fideī ferrāria fabra erat, Aurēlia appellāta, quae ad montem propinquum īvit ut auxilium Vulcānī ōrāret. Precibus eius deō oblātīs, repente terra tremere coepit et ante oculōs eius saxum ingēns ē rūpibus cecidit corruitque in solum. Inter rūdus saxī sphaeram ātram invēnit, quae Aurēliae vidēbātur ex aliquō genere lapidis metallicī factām esse. Lapidem cēpit et cum eō ad domum revēnit.&lt;/p&gt;
&lt;p&gt;Cum domī rūrsus esset, nesciēns quid eā faciendum erat, sphaeram in mēnsā apud focum posuit. Paulō post autem sphaera fulgāre incēpit scintillāsque caerūleās undique spargēbat. Metū commōta, Aurēlia lapidem forcipibus longē ab ignibus focī remōvit. “Quidnam accidit?” interrogāvit sē, et statim in mentem ejus vēnit cōnsilium.&lt;/p&gt;
&lt;p&gt;Per nonnūllōs diēs clangor malleī ē domū Aurēliae oriēbātur. Tandem, sūdōrem ā fronte tergēns, fīnem operis suī fēcit, et ante eam corpus virī metallicī nitidum iacēbat. Parvam ianuam in stomachō habuit, quae aperta erat, forāmenque rotundum in pectore, eādem magnitūdine cum lapide ēlectricō. Hōc in locō Aurēlia lapidem adfīxit et carbōnibus ardentibus stomachum refersit. Cum stomachum clausisset subitō automaton oculōs suōs aperuit, quī flammīs caerūleīs lūcēbant.&lt;/p&gt;
&lt;p&gt;Aurēlia “Ad Orcum ī,” inquit, “capillōsque aliquōs Cerberī hīc addūce!” Automaton per tam longum temporis aberat ut Aurēliam putāre coeperet id numquam reventūrum esse, sed aliquō diē sonitum metallicum apud ostium audīvit. Ostium aperuit ea vīditque virum mēchanicum vestīgiīs dentium opertum ūnōque bracchiō absentī. Prīmō Aurēliae vidētur automaton in pensō suō dēfēcisse sed, scīlicet, capillī canis omnibus adhaerent, etiam automatīs.&lt;/p&gt;
&lt;p&gt;&lt;a href="https://twitter.com/Calculensis/status/1558153345470287875?s=20&amp;amp;t=vKyJYyu6jnD4DhGQgm3_ew"&gt;dissere apud Pīpiātōrium&lt;/a&gt;&lt;/p&gt;</description><dc:creator xmlns:dc="http://purl.org/dc/elements/1.1/">Caela Calculensis</dc:creator><pubDate>Mon, 11 Jul 2022 00:00:00 -0400</pubDate><guid isPermaLink="false">tag:estimatrixpipiatrix.github.io,2022-07-11:/lapis ēlectricus.html</guid><category>fābulae</category></item><item><title>pila Aeoli</title><link>https://estimatrixPipiatrix.github.io/pila%20Aeoli.html</link><description>&lt;p&gt;&lt;img align=right src="images/pila.jpg" width="200"/&gt;&lt;/p&gt;
&lt;p&gt;Crepusculum erat et āēr ex harēnīs calidīs ad caelum adhūc ascendēbat. Plūrēs iam intus erant quia nūper hominēs noctibus abreptī fuissent. Rēja Valēns, fēmina flammicomantibus comīs viridibusque oculīs, per septimānās jam causam invenīre temptāverat, et omnia indicia pȳramidem monstrābant.&lt;/p&gt;
&lt;p&gt;Rēja popīnam ambulābat sed nōn ad cēnandum: Juxtā popīnam erat mēnsa lignea cum arcā magnā aēneāque suprā eam. In apice arcae incīsūra erat fundōque forāmen. Rēja lagunculam in forāmine posuit et nummum in incīsūram dēmīsit. Aliquid intrā arcā sonitōs mēchanicōs fēcit et aquam sacram in lagunculam effundēbat. Prīmā lagunculā plēnā, Rēja aliam implēvit. Fēlēs nigra pedem suum lambēns prope mēnsam sedēbat, cui Rēja subrīdēns dīxit “Haec sunt perūtilia!”&lt;/p&gt;
&lt;p&gt;Pȳramidem iam īvit copide armāta. Forīs apud aditum fax in pariete incendēns erat, quam Rēja cēpit. Deinde in terram dēscendit. Jam in fundō scālae longae ante ingēns conclāve substiterat, nam solum omnīnō tēctum anguibus venēnātīs erat. Rēja ā coxā sacculum sustulit, quī herbam quandam&lt;sup id="fnref:1"&gt;&lt;a class="footnote-ref" href="#fn:1"&gt;1&lt;/a&gt;&lt;/sup&gt; continēbat. Herbam ante sē spargere incēpit et ecce: Serpentēs herbam fūgērunt quasī ignis esset. Hōc modō Rēja mare anguium dīvīsit et in iter subterrāneum perrēxit.&lt;/p&gt;
&lt;p&gt;Rēja cum vēnisset ad bivium subitō ā viā laevā gemitūs sonitōsque titubandī audīvit. Circā angulum mumia appāruit et, cum Rējam vīderit, strīdēre coepit statimque Rējam petīvit. Ea lagunculam aquae sacrae in mumiam jēcit, quae contrā pectus eius confrēgit. Mumia ululāvit et gradum retrō fēcit cum fūmī ā fasciīs ascenderent. Rējae tamen vīsum est tantum īrātiōrem sē mumiam confēcisse, quamobrem in viam dextram circum alium angulum fūgit.&lt;/p&gt;
&lt;p&gt;Aut melius dictum fugere finxerat, nam post angulum Rēja copidem suam strīnxit et mumiam expectābat; cum in sequendō rūrsus apud eam appāruit, gladiō suō monstrum percussit. Jam pectus ejus cavum habēbat et fasciae scissae ē mumiā pendēbant, sed continuē ad virāginem titubābat. Deinde Rēja fūgit rē vērā, per andrōnem in tenebrīs altīs tendēntem. Post multum currendī ea ad aliud bivium pervēnit et viam sinistram ēlēgit, spērāns nē mumia eandem ēlēgerit.&lt;/p&gt;
&lt;p&gt;Nōn multum post tempus haec via Rējam in parvum conclāve obscūrum dūxit. In mediō conclāvis columna saxea stābat et apud eam māchina, quam Rēja per nōmen “Pila Aeolī” agnōvit&lt;sup id="fnref:2"&gt;&lt;a class="footnote-ref" href="#fn:2"&gt;2&lt;/a&gt;&lt;/sup&gt;, in quā aēneum clausum aquā replētum et sphaera ex eādem māteriā factā fistulīs coniungēbantur. Sub illā māchinā labrum oleō plēnum erat. Cūr māchina hīc esset Rēja nescīvit sed, consiliō in animō, oleum in labrō face tetigit quod statim in flammīs ērūpit. Post paulum temporis sphaera metallica fūriōsē volvere incēpit magnōque strepitū, et paene simul Rēja gemitūs familiārēs ex andrōne audīvit. Rēja post columnam stābat cadāverque animātum expectābat.&lt;/p&gt;
&lt;p&gt;Mumia in conclāve intrāvit versusque columnam lentē ambulāvit. Per tōtum tempus Rēja circum columnam movēbat ut ē conspectū eius manēret. Cautē Rēja ā tergō columnae spectābat et in solō fasciam longam vīdī post mumiam tractam. Quam celerrimē fasciam cēpit et in Pilam Aeolī injēcit. Fasciā ā parte māchinae vertentī captā, mumia repente ad automaton revolsa et bis in circulō versa fuit. Jam magna pectoris pars exposita erat.&lt;/p&gt;
&lt;p&gt;Foeda carō rūgōsa visibilis erat et odor taeter conclāve implēvit. Opportūnē Rēja in pectus mumiae ultimam lagunculam iniēcit, quae scīlicet sīcut prīmam confrēgit. Sed hōc tempore, fascīs absentibus, fūmī scatūriēbant et mumia ululāns corporeque quatientī in solum cecidit; nōn multum post movēre dēsiit tantumque sonitus Pilae Aeolī audiēbātur.&lt;/p&gt;
&lt;p&gt;Cum ēmersisset Rēja tandem ē pȳramide eandem nigram fēlem ē popīnā vīdit. Hāc comite ad illum locum revēnit et cervisiam bibit. Sīc Rēja Valēns aliō diē vīvat ut aliās umbrās aemulētur.&lt;sup id="fnref:3"&gt;&lt;a class="footnote-ref" href="#fn:3"&gt;3&lt;/a&gt;&lt;/sup&gt;&lt;/p&gt;
&lt;p&gt;&lt;a href="https://twitter.com/Calculensis/status/1558153345470287875?s=20&amp;amp;t=vKyJYyu6jnD4DhGQgm3_ew"&gt;dissere apud Pīpiātōrium&lt;/a&gt;&lt;/p&gt;
&lt;div class="footnote"&gt;
&lt;hr&gt;
&lt;ol&gt;
&lt;li id="fn:1"&gt;
&lt;p&gt;Orīganum Dictamnus appellātur.&amp;#160;&lt;a class="footnote-backref" href="#fnref:1" title="Jump back to footnote 1 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;li id="fn:2"&gt;
&lt;p&gt;Hērōn Alexandrīnus hanc māchinam invēnit. "Aeolipyle" vel "Pila Aeolī" vocābātur. Aeolus deus ventōrum est.&amp;#160;&lt;a class="footnote-backref" href="#fnref:2" title="Jump back to footnote 2 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;li id="fn:3"&gt;
&lt;p&gt;Aemulārī umbrās = contrā umbrās pugnāre&amp;#160;&lt;a class="footnote-backref" href="#fnref:3" title="Jump back to footnote 3 in the text"&gt;&amp;#8617;&lt;/a&gt;&lt;/p&gt;
&lt;/li&gt;
&lt;/ol&gt;
&lt;/div&gt;</description><dc:creator xmlns:dc="http://purl.org/dc/elements/1.1/">Caela Calculensis</dc:creator><pubDate>Mon, 11 Jul 2022 00:00:00 -0400</pubDate><guid isPermaLink="false">tag:estimatrixpipiatrix.github.io,2022-07-11:/pila Aeoli.html</guid><category>fābulae</category></item><item><title>vita mea per pandemiam</title><link>https://estimatrixPipiatrix.github.io/vita%20mea%20per%20pandemiam.html</link><description>&lt;p&gt;&lt;img align=right src="images/litterae.jpg" width="150"/&gt;&lt;/p&gt;
&lt;p&gt;Ā mēnse martiī hīc eram in īnsulā meā (i.e. domū meā Novae Caesarēae). Solitūdinis causā interdum fuit valdē difficile, sed multī amīcī mihi erant (et sunt!), quibuscum saepe per interrēte loquī poteram. Praecipuē sē cūrābam cottīdiē in varia Latīnē scrīpta legendō, ut Familiam Rōmānam, Ad Alpēs, Rōmam Aeternam.&lt;/p&gt;
&lt;p&gt;Sed cur linguam Latīnam ut discerem ēlēgī? Prīmum, quia Lūcium Raniērium apud Tūtūbum audīveram, quārē sciēbam sonitum hujus linguae pulcherrimum esse; secundum, haec lingua per tempus ipsum, per saecula, tendit; tertium summīque: Legēbam cōgitāre in linguā secundā efficere posse ut cōgitātiōnēs nostrae rātiōnāliōrēs essent.&lt;/p&gt;
&lt;p&gt;Haec causa discendī postrēma ad quamque linguam pertinēre potest, sed ita reputābam:  quō dīversa illa lingua esset, eō magis velut aliēnī cōgitātiōnēs meae forent! Idem multīs angulīs vidēre potestātem cōgitandī nostram magnopere augēre potest.&lt;/p&gt;
&lt;p&gt;&lt;a href="https://twitter.com/Calculensis/status/1558153345470287875?s=20&amp;amp;t=vKyJYyu6jnD4DhGQgm3_ew"&gt;dissere apud Pīpiātōrium&lt;/a&gt;&lt;/p&gt;</description><dc:creator xmlns:dc="http://purl.org/dc/elements/1.1/">Caela Calculensis</dc:creator><pubDate>Mon, 11 Jul 2022 00:00:00 -0400</pubDate><guid isPermaLink="false">tag:estimatrixpipiatrix.github.io,2022-07-11:/vita mea per pandemiam.html</guid><category>vīta mea</category></item></channel></rss>